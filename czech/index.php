<?php
$page = 'about';
include( '../includes/header.php' );
include( 'menu.php' );
?>

<h2>O nás</h2>

<div id="content">

<p>Od 10. do 17. srpna 2024 se bude ve Frýdlantu konat 41. ročník Letní jazzové dílny Karla Velebného. Uspořádáním prvního ročníku pověřil v roce 1983 výbor České jazzové společnosti Karla Velebného a Aleše Bendu. Zásluhu na tom, že „Dílna“ zakotvila a zdomácněla ve Frýdlantu, má místní flétnista a zpěvák Radek Jech a dlouholetý ředitel  Hudební školy Vladimír Hrdina.</p>

<p>Vibrafonista, saxofonista, klavírista, zpěvák, herec, spisovatel, pedagog, sportovec celou duší a někdy i tělem, objevitel a zasvěcený propagátor díla Járy da Cimrmana, Dr. Evžen Hedvábný známý též jako Karel Velebný, vytvořil nejen základní metodiku, ale především ducha týdenního interpretačního semináře, jehož kouzlu rádi podlehli a stále podléhají všichni lektoři i frekventanti.</p>

<p>Výukové prostory poskytuje účastníkům LJD už od roku 1984 dnes Základní umělecká škola (ZUŠ) Vladimír, ale s rostoucím zájmem obsadili jazzmani také učebny na gymnáziu, v základní škole a v sále restaurace Beseda, kde se každý večer konají také jam sessions.</p>

<p>Od začátku byl do funkce ředitele jmenován Karel Velebný a lektorský sbor vytvořila skupina SHQ - kytarista Tony Viktora, bubeník Milan Vitoch, basista František Uhlíř a pianista Emil Viklický. K základnímu kádru se přidali kytarista Rudolf Dašek, multiinstrumentalista Jiří Stivín, tři Brňáci z orchestru Gustava Broma – Josef Audes, Mojmír Bártek a Jaromír Hnilička a federální charakter akci dodával bratislavský bubeník Dodo Šošoka.</p>

<p>V průběhu let se jazzové atmosféry ve Frýdlantu nadýchali další lektoři - např. Luboš Andršt, Rosťa Fraš, Jaromír Honzák, Günter Kočí, František Kop, Míla Petr, Milan Svoboda, Jaroslav Šindler, Jiří Urbánek, Petr Volný, Cyril Zeleňák ad. Vedle našich předních sólistů se objevili také jejich zahraniční kolegové - norský saxofonista Harald Gundhus, dánský saxofonista a kapelník Jens Klüver, Američané Richard Oehrli (zpěv), John Serry (piano), Mark Vinci a Scott Robinson (saxofony). Ve Frýdlantu vyučovali díky Britské radě také britští hudebníci - Angela Elliot, Dylan Fowler, Lee Goodall, Richard Morgan, Richard Michael, Gina Rae, Julian Nicholas, Martin Speake, Dave Wickens, Tom Bancroft, Phil Bancroft, Sophie Bancroft, Fionna Duncan, Eddie Severn, Trudy Kerr, Karen Lane, Martin Hathaway, Milo Fell ad.</p>

<p>Osmnáct let byl ředitelem a nezpochybnitelnou muzikantskou i lidskou autoritou Karel Růžička, jenž bohužel v roce 2016 přestoupil do nebeské kapely. Na jeho tvrzení, že Dílna ve Frýdlantu musí být, i kdyby se neměly slavit Vánoce, nic nezměnil ani COVID, který ale v roce 2020 do Frýdlantu nepustil americké lektory. Na jejich postech je ochotně a plnohodnotně zastoupili angličtí saxofonisté Andy Schofield a Suzanne Higgins a zpěvačka Veronika Vítová. Na podzim 2019 nás také navždy opustil Rosťa Fraš, jehož třídy se ujal Petr Kalfus a v prosinci 2021 odešel mezi nebeské lektory také kytarista Luboš Andršt.</p>

<p>Lektorská sestava vykrystalizovala v posledních letech do následující podoby: Josef Fečo (kontrabas) Zdeněk Fišer (kytara), Miroslav Hloucal (trubka), Štěpán Janoušek (trombon), Petr Kalfus (saxofony) František Krtička (klávesy), Pavel Razím (bicí nástroje), Jiří Stivín (improvizace), Milo Suchomel (saxofony), Jaroslav Šindler (kytara), Lubomír Šrámek (klávesy), Zdeněk "Wimpy" Tichota (basová kytara), Adam Tvrdý (kytara), Boris Urbánek (klávesy), Marek Urbánek (bicí nástroje), Veronika Vítová (vokál) a Martin Zbrožek (housle). Anglosaskými lektory jsou Lee Andrew Davison (vokál), a  Andy Schofield (saxofony), Neil Wetzel (saxofony a big bandy) a Skip Wilkins (vokál).</p>

<p>V průběhu 41. Letní jazzové dílny bude celý Frýdlant znít jazzem. V sobotu 10. srpna projde městem dixielandový průvod a dixieland se bude hrát také v úterním podvečeru. Ve středu 16. srpna se na náměstí před budovou radnice představí naši i zahraniční lektoři.. Ve čtvrtek a v pátek vystoupí v Besedě pod vedením lektorů kapely frekventantů a dva big bandy Neila Wetzela. V pátečním podvečeru představí Veronika Vítová a Lee Andrew Davison vokální sbory na zvláštním koncertu v kostele Nalezení svatého Kříže.</p>

<p>V uplynulých dvaatřiceti letech usedlo do jazzových škamen Letní jazzové dílny téměř pět tisíc žáků. Z některých se časem vyklubali více či méně známí profesionálové (např. Miroslav Barabáš, Kristina Barta, Ctibor Bártek, Juraj Bartoš, Alice Bauer, Jaromír Bazel, Vlastimil Bednařík, Pavol Bodnár, Václav Bratrych, Martin Brunner Sr., Martin Brunner Jr., Radek Břicháč, Jan Buble, Marcel Buntaj, Markéta Cukrová, Berit Dašková, David Dorůžka, Petr Dvorský, Petra Ernyeiová, Pavel Fajt, Erika Fečová, Daniel Fiedler, Martina Fišerová, Rostislav Fraš, Martin Gašpar, Juraj Griglák, Jiří Hála, Jaroslav Halíř, Vojtěch Havel, Otto Hejnic, Emil Heyrovský, Miroslav Hloucal, Lubomír Holzer, Richard Hora, Petr Chlouba, Matúš Jakabčic, Aleš Jurda, Juraj Kalász, Petr Kalfus, Jaroslav Kantor, Marta Kloučková, Najponk (Jan Knop), Lubomír Kočvara, Tomáš Kopáček, Jan Kořínek, Michal Kostiuk, Milan Krajíc, Radek Krampl, František Krtička, Martin Kumžák, Martin Lehký, Jan Linhart, Martin Linhart, Miroslav Linka, Stanislav Mácha, Leona Machálková, Jan Majer, Karel Majer, Olga Mandlová, Jana Marečková, Kryštof Marek, Marta Marinová, Robert Mitręga, Radek Němejc, Jiří Pípa Novák, Jaroslav Pašmik, Roman Pokorný, Peter Preložník, Vojtěch Procházka, František Raba, Bharata Rajnošek, Marek Rejhon, Magda Rezková-Vávrová, Karel Růžička Jr., Jiří Slavíček, Kamil Slezák, Glenn Spicker (Malý Glenn), Adam Stivín, Jiří Stivín Jr., Markéta Stivínová, Zuzana Stivínová, Jakub Šafr, Pavel Šír, Bedřich Šmarda, Marek Šmaus, Libor Šmoldas, Vlastimil Šmída, Ondřej Štajnochr, Robert Štolba, Ondřej Štveráček, Vít Švec, Petr Tichý, Radek Tomášek, Jan Tříska, Adam Tvrdý, Petr Venkrbec, Jiří Vyšohlíd, Pavel Wlosok, Radek Zapadlo, Petr Zelenka, Petr Zeman, Jakub Zitko, Michal Žáček ad.) Ze všech účastníků Letní jazzové dílny Karla Velebného se stali zasvěcení milovníci jazzu.</p>

<p>Čtyřicátý první ročník Letní jazzové díly Karla Velebného, organizačně opět zajišťuje Aleš Benda mobil 739 210 263, e-mail: abstudio@seznam.cz, nejvýznamnějšími frýdlantskými partnery jsou Město Frýdlant, Základní umělecká škola Frýdlant (ředitel Vladimír Hrdina – tel. 482 312 132) a Kulturní sdružení Frýdlant.</p>
</div>

<p>Záštitu nad 41. Letní jazzovou dílnou Karla Velebného převzal: Ing Dan Ramzer, starosta Města Frýdlant.</p>

<p>Seminář finančně podpořili Město Frýdlant, Ministerstvo kultury ČR, Liberecký kraj, Partnerství OSA, Nadace ČHF, RENOMIA a.s. a Premedis. Partnerem 41. LJD je C. BECHSTEIN Europe s.r.o.</p>

<table id="logos">
	<tr>
		<td><img src="/media/logo-1.jpg" style="width:140px;height:auto;" alt=""></td>
		<td><img src="/media/logo-2.jpg" style="width:220px;height:auto;" alt=""></td>
	</tr>
	<tr>
		<td><img src="/media/liberecky-kraj.jpg" style="width:180px;height:auto;" alt=""></td>
		<td><img src="/media/logo-4.jpg" style="width:180px;height:auto;" alt=""></td>
	</tr>
	<tr>
		<td><img src="/media/logo-5.jpg" style="width:160px;height:auto;" alt=""></td>
		<td><img src="/media/premedis.png" style="width:200px;height:auto;" alt=""></td>
	</tr>
	<tr>
		<td><img src="/media/renomia.png" style="width:280px;height:auto;" alt=""></td>
		<td><img src="/media/bechstein.png" style="width:280px;height:auto;" alt=""></td>
	</tr>
</table>

<p class="lang"><a href="/english/">english</a></p>

<div class="banner">
<img src="/media/jazz2.jpg" alt="Letní jazzová dílna Karla Velebného" width="700" height="180" />
</div>

<?php include( '../includes/footer.php' ); ?>
